


> Written with [StackEdit](https://stackedit.io/).
> 

# Applayduu

**Lev Manovich**, l'influent teòric contemporani dels nous mitjans, explora a les seves obres com el software ha transformat la cultura i els mitjans. L'obra ["El software toma el mando"](https://www.amazon.es/software-toma-mando-UOCPress-Comunicaci%C3%B3n-ebook/dp/B00Q6QO2TW) és clau per entendre la manera com el software redefineix les nostres interaccions amb mitjans digitals. Aquí examinarem des d'aquesta perspectiva l'aplicació **Applaydu** de la marca **Kinder** des de la lent que ens ofereix les idees de Manovich sobre la hibridació i la influència del software.

## El context d'Applaydu
Aquesta aplicació creada per **Kinder** per complementar el seu producte estrella, el **Kinder Sorpresa**, potenciant-lo amb característiques digitals molt actuals vinculades a la interacció de la clàssica sorpresa del producte. L'aplicació ofereix com a atractiu principal opcions de **realitat augmentada** que permet als nens interactuar amb les joguines físiques en un entorn digital. Aquesta interacció és un clar exemple d'hibridació, un concepte central a l'obra de **Manovich**, especialment en el context de la seva discussió sobre com és el software qui pren el comandaments dels mitjans tradicionals. 

![Kinder sorpresa, fotografia per Enrique Dans, cc atribution](https://live.staticflickr.com/22/92265831_292586ce69_b.jpg)

## El software com a motor de la hibridació
Un dels arguments de **Manovich** és que el software no és només un mitjà, sino també per les seves propies característiques un motor de transformació cultural i dels mateixos mitjans. L'aplicació **Applaydu** exemplifica aquesta idea al combinar elements físics (en aquest cas la tradicional joguina Kinder) amb el software de RA per crear una experiència híbrida.

El software permet que les joguines físiques cobrin vida digitalment,  els nens poden gaudir dels seus joguets animats i això redefineix la manera en que els fan servir. La integració canvia la forma en què els nens juguen i interactuen amb el seu joguet. 
![Applaydu, Copyright Kinder, use under Fair Use terms
](https://i.ytimg.com/vi/klCtZ-8I7MQ/maxresdefault.jpg)

Aquesta és segons **Manovich** una de les característiques clau del software, la seva capacitat per combinar i integrar diferents formes de mitjans. **Applaydu** utilitza el software per unificar l'entorn digital i la joguina física. Quan un nen ha escanejat la joguina amb l'aplicació, aquesta es transforma en un personatge animat i llavors hi poden interactuar mitjançant la pantalla. Aquesta convergència de mitjans, físics i digitals és un exemple de com el software pot crear formes híbrides de mitjans. 

## Narrativa interactiva i personalització
Manovich feia menció de com aquesta interactivitat canviava la narrativa, com aquesta es tornava una narrativa interactiva que podia ser personalitzada. **Aplayduu** aprofita aquestes capacitats per oferir històries i jocs que s'adapten a les accions dels usuaris. La interactivitat i la personalització captiven i mantenen l'atenció dels nens, i fan que cada experiència sigui única. Aquesta flexibilitat narrativa és una de les aportacions del software als nous mitjans. 

## Efectes sobre l'usuari
**Applaydu** no només proporciona diversió, també incorpora elements de tipus educatiu. D'aquesta manera també pot hibridar funcions tradicionals separades, com ara l'educació i l'entreteniment. A la mateixa plataforma de [play store](https://play.google.com/store/apps/details?id=com.ferrero.applayduGP&hl=es_419&pli=1), el joc anuncia que incorpora jocs desenvolupats per la **Universitat de Oxford**. 
Els nens poden interaccionar amb els personatges, afectar a les històries i jugar d'una manera que els fa sentir que tenen el control de la seva experiència. D'aquesta manera podem considerar que s'ha democratitzat i personalitzat l'experiència a través del software. 

---
---

# Calibre

Lev Manovich també dedicava diverses seccions a parlar com el canvi de mitja permetia altres opcions de manipulació que obrien tot un ventall d'opcions al consumidor. 
En aquest marc vull parlar de **Calibre**, software de biblioteca digital. 

## El context de Calibre
**Calibre** és una aplicació de gestió de llibres electrònics que dona a l'usuari l'opció d'organitzar, convertir i de transferir llibres digitals entre diferents dispositius. És un clar exemple de com el software pot absorbir el concepte que tenim de biblioteca hibridant-lo amb les possibilitats digitals.  
La transcodificació del llibre a un format digital, no només n'assegura la conservació al permetrens separar-lo del desgast i de la necessitat d'espai. Al mateix temps obre la porta de tot un ventall d'interaccions que en un entorn físic eren més lentes i feixugues. 

![calibre image](https://i.ibb.co/q1240ZH/caliebre-captura.png)

## La redefinició de l'espai de lectura
El paral·lelisme entre la biblioteca i l'entorn de **Calibre** és un exemple de com el software transforma l'espai dels mitjans tradicionals. Una biblioteca física té limitacions d'espai i accessibilitat, en canvi una biblioteca digital com Calibre permet als usuaris organitzar una col·lecció massiva de llibres en un dispositiu digital. Aquest mitja transforma el concepte de biblioteca en un entorn més flexible i adaptat a les necessitats modernes.  En aquest cas, els sistemes de etiquetes i metadades permeten a l'usuari gestionar (o metagestionar) com accedeix als registres de la seva biblioteca. En un entorn físic farien falta nocions de biblioteconomia per emular una fracció d'aquestes capacitats. 
Al mateix temps no estem fent aquí una classificació estàtica, si no que la classificació és dinàmica i ens permet reorganitzar a la nostre voluntat el catàleg. 

## Un medi per molts mitjans
Un cop tenim un document a la nostre biblioteca aquest pot ser enviat pel seu consum a molts mitjans diferents, per sort el nous formats son sensibles a processos de transcodificació.
![Exemple transcodificació](https://i.ibb.co/QfqQ32H/caliebre-transcodificar.png)
 No serà igual el format per ser interpretat a un lector de ma portàtil con **Kindle** o un altre que vagi a ser llegit a un ordinador de sobretaula. Opcions com convertir el llibre en **mobi**, **epub** o **pdf** és una de les característiques  que ens permetrà que ens adaptem al mitja final on anem a gaudir la nostre lectura. El procés de personalització ens permet fins ajustar aspectes estètics del document final, com la tipografia,  cosa que si ho pensem, amb el llibre físic de la biblioteca que **Calibre** ha hibridat amb el software hagués estat impossible. Al mateix temps, aquest software també és un punt de col·laboració comunitària d'una comunitat activa d'usuaris i desenvolupadors que contribueixen amb plugins, guies i suport. Aquesta dinàmica de col·laboració és distintiva dels mitjans digitals, promovent una interacció continua i enriquidora entre els usuaris i la plataforma. 

## Conclusió
Aplicant les ulleres de **Manovich** podem inferir que **Calibre** exemplifica les tendències dels nous mitjans. Redefineix l'espai de lectura, la organització dinàmica, la conservació digital, la interoperabilitat de mitjans i fins i tot la col·laboració de la comunitat, demostrant com el software pot transformar les experiències tradicionals en unes noves experiències híbrides, més riques i amb més dimensions. 
